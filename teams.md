---
title: Takımlarımız
permalink: /takimlarimiz/
layout: page
---

<div class="row">
  <div class="col-12 col-md-6 text-center">
    <img src="/images/ODTÜ-TEK.jpeg">
    <p class="h3 my-3 fw-light">
      ODTÜ-TEK
    </p>
    <p class="mb-4">
      ODTÜ Temiz Enerji Kulübü, 2005 yılından bu yana ODTÜ Robot Topluluğunun alt takımı olarak ürettiği güneş enerjili, hidrojen enerjili ve batarya elektrikli araçlar ile okulumuzu yurt içindeki ve yurt dışındaki yarışmaların farklı kategorilerinde temsil etmektedir. Yarışmalara ek olarak otomotiv, sanayi, havacılık ve enerji alanlarında yapılan çalışmaları yakından takip eden Temiz Enerji Kulübü, bu alanlarda gerçekleştirilen sektör fuarlarına da aktif katılım göstermektedir. Temiz Enerji Kulübü, temiz enerji ve çevre dostu araç gelişimlerinde dünya inovasyonunda lider konumuna gelme amacı ile faaliyetlerini ODTÜ bünyesinde sürdürmektedir. Temiz Enerji Kulübü, Türkiye’de üniversiteler bazında ilk süspansiyon ve şase üretimi, ilk motor sürücü devresi ve ilk 3 fazlı motor tasarımı ve üretimine imza atmıştır. Ülke ve dünya genelinde düzenlenen temiz enerjili araç üretimi yarışmalarında kazandığı başarılar, Ar-Ge ruhlu ekibinin yılmak bilmeyen çalışmalarından kaynaklanmaktadır.
    </p>
    
    <img src="/images/METURONE.jpg">
    <p class="h3 my-3 fw-light">
      METURONE
    </p>
    <p class="mb-4">
    METURONE, 2017 yılında ODTÜ Robot Topluluğu bünyesinde kurulmuş otonom hava araçları geliştirmeyi hedefleyen bir öğrenci oluşumudur. Takımın ana ilgi alanı döner kanat insansız hava araçları olup kurulduğu günden bu yana bilgisayarlı görü, otopilot ve simülasyon alanlarında faaliyet göstermekte ve yine topluluk bünyesinde bu alanlarda eğitimler ve atölyeler düzenlemektedir.     
    </p>
    
    <img src="/images/Finans.jpeg">
    <p class="h3 my-3 fw-light">
      Finans
    </p>
    <p class="mb-4">
   Finans takımımız, topluluğun ihtiyaç duyduğu alanlarda faaliyet gösteren firmalarla iletişim kurar ve görüşmeler gerçekleştirir. Daha sonra bu şirketlerle sponsorluk anlaşmaları yapan takımımız, topluluğumuzun maddi ve lojistik ihtiyaçlarının karşılanması için çalışır. Her yıl birçok büyük firmayla anlaşmalar yapan takımımız, topluluğumuzun etkinliklerinin gerçekleştirilmesinde büyük bir rol oynamaktadır.    </p>
    
  </div>
  <div class="col-12 col-md-6 text-center">
     <img src="/images/Organizasyon.jpg">
    <p class="h3 my-3 fw-light">
Organizasyon
    </p>
    <p class="mb-4">
     Türkiye’nin ilk robotik organizasyonu olan ODTÜ Robot Günleri'ni Ekim 2002 tarihinde Türkiye Zekâ Vakfı iş birliğiyle başlatmış, günümüze uzanan bir geleneğe dönüştürmüş bulunmaktayız. 2008 yılında beşincisi ile uluslararası karakter kazanan ODTÜ Robot Günleri uzun yıllardır farklı kategorileri ve çeşitli katılımcılarıyla ODTÜ Kampüsü'nün en büyük etkinliği olma özelliğini de taşımaktadır. Son yıllarda gerçekleşen bir diğer etkinliğimiz Robotalks ile farklı alanlarda yetkin kişiler ve firmalarla teknik söyleşiler düzenlemekteyiz. Günümüz şartları ve teknoloji çağının gereklilikleriyle internet üzerinden devam ettirmeye karar verdiğimiz bu etkinliği zaman içinde daha büyük bir kitleye ulaştırmayı hedefliyoruz. Bahsedilen faaliyetlerimizin gizli kahramanları ise topluluk üyelerimiz yani organizasyon takımımızdır.
    </p>
    
    <img src="/images/METUOR.jpg">
    <p class="h3 my-3 fw-light">
      ROBOTİK
    </p>
    <p class="mb-4">
  Robotik takımı olarak 2000 yılından beri robotik ve teknoloji alanındaki ilerlemelere katkıda bulunmak ve bu alanlarda bilgi alışverişini artırmak amacıyla çalışmalar yürütmekteyiz. Her sene olduğu gibi bu sene de verdiğimiz robotik eğitimleriyle birçok insanın bu alanda gelişmesine yardımcı olduk ve takımlarımıza kattık. 2020 planımız çerçevesinde Teknofest gibi yarışmalarda boy göstereceğiz. Bu yarışmalarda ODTÜ'yü ve topluluğumuzu en iyi şekilde temsil etmeyi amaçlıyoruz.
    </p>
    
    <img src="/images/Tanıtım.JPG">
    <p class="h3 my-3 fw-light">
      TANITIM
    </p>
    <p class="mb-4">
ODTÜ Robot Topluluğu bünyesindeki Tanıtım Ekibi olarak gerçekleştirdiğimiz büyük çaplı organizasyonların yanı sıra topluluk içi etkinliklerimizin de kamuya duyurulması için çalışmaktayız. Hitap ettiğimiz kitleyle sürekli bir etkileşim içinde olmak ve bu kitleyi büyütme hedefiyle sosyal medya üzerinde düzenli paylaşımlar yapıyoruz, bunun devamlılığını sağlamak için de ekibe katılan üyelere genel tasarım dersleri veriyoruz.   </p>
  </div>
  <div class="col-12 col-md-6 offset-md-3 text-center">
    <img src="/images/METUOR.jpg">
    <p class="h3 my-3 fw-light">
MODEL UYDU
    </p>
    <p class="mb-4">
Model Uydu Takımı 2019 Sonbahar döneminde kurulmuştur. Takım esas olarak Türksat Model Uydu Yarışması'nı hedef alarak toplandı ve hareket etti. Bu yarışma organizasyon-planlamanın yanısıra iletişim teknolojileri, mekanik ve yazılım alanlarındaki yetenekleri gerektiren bir "mühendislik simülasyonu" olarak değerlendirilebilir. Çalışmalarımıza bu senenin şartları doğrultusunda uzaktan devam etmeyi ve buna uygun çözümleri araştırıp uygulamaktayız. </p>
  </div>
</div>
